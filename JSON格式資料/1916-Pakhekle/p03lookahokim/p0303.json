{
  "出版年": "0",
  "文類": "巴克禮譯本",
  "資料": [
    {
      "段": [
        [
          "thê-pì-liû該撒坐位ê十五年本丟彼拉多做猶太ê總督，希律做加利利分封ê人君，伊ê兄弟腓力做í-thó͘-lī-a kap tek-lia̍p-khó-nî地方分封ê人君，lū-sat-liap做a-pí-lī-nî分封ê人君，",
          "thê-pì-liû kai-sat chē ūi ê cha̍p-gō͘ nî pún-tiu pí-lia̍p-to choè iû-thài ê chóng-tok, hi-lu̍t choè ka-lī-lī hun-hong ê jîn-kun, i ê hiaⁿ-tī hui-le̍k choè í-thó͘-lī-a kap tek-lia̍p-khó-nî toē-hng hun-hong ê jîn-kun, lū-sat-liap choè a-pí-lī-nî hun-hong ê jîn-kun,"
        ],
        [
          "a-ná kap kai-a-hoat做祭司頭ê時，撒迦利亞ê kiáⁿ約翰tī曠野裡，上帝ê話到tī伊。",
          "a-ná kap kai-a-hoat choè chè-si-thâu ê sî, sat-ka-lī-a ê kiáⁿ iok-hān tī khòng-iá-ni̍h, siōng-tè ê oē kàu tī i."
        ],
        [
          "伊就到約旦河ê四方，傳反悔ê洗禮，hō͘人得tio̍h赦罪。",
          "i chiū kàu iok-tàn hô ê sì-hng, thoân hoán-hoé ê soé-lé, hō͘ lâng tit-tio̍h sià-choē."
        ],
        [
          "親像先知以賽亞冊裡所記ê話，講， 有teh叫tī曠野ê，伊ê聲講， 備辦主ê路， 修直伊ê小路。",
          "chhin-chhiūⁿ sian-ti í-sài-a chheh-ni̍h só͘ kì ê oē, kóng, ū teh kiò tī khòng-iá ê, i ê siaⁿ kóng, pī-pān chú ê lō͘, siu ti̍t i ê sió lō͘."
        ],
        [
          "chiah-ê山谷lóng beh thūn-tīⁿ， chiah-ê大小ê山頭lóng beh hō͘伊低， 彎曲3 ê，beh hō͘伊直， khâm-khia̍t ê，beh hō͘伊平；",
          "chiah ê soaⁿ-kok lóng beh thūn-tīⁿ, chiah ê toā sió ê soaⁿ-thâu lóng beh hō͘ i kē, oan-khiau ê, beh hō͘ i ti̍t, khâm-khia̍t ê, beh hō͘ i pîⁿ;"
        ],
        [
          "凡有肉體ê beh看見上帝ê拯救。",
          "hoān ū jio̍k-thé ê beh khoàⁿ-kìⁿ siōng-tè ê chín-kiù."
        ],
        [
          "choē-choē人出來beh受約翰ê洗禮，伊就對in講，毒蛇ê類ah，chī-chūi-á指示lín閃避將來ê受氣ah？",
          "choē-choē lâng chhut-lâi beh siū iok-hān ê soé-lé, i chiū tùi in kóng, to̍k-choâ ê lūi ah, chī-chūi-á chí-sī lín siám-pī chiong-lâi ê siū-khì ah?"
        ],
        [
          "所以lín tio̍h結hit號合tī反悔ê果子。莫得家己phah算，有亞伯拉罕做阮ê父；因為我kā lín講，上帝會tùi chiah-ê石頭出kiaⁿ孫hō͘亞伯拉罕。",
          "só͘-í lín tio̍h kiat hit hō ha̍p tī hoán-hoé ê ké-chí. bo̍h-tit ka-kī phah-sǹg, ū a-pek-la̍h-hán choè goán ê pē; in-ūi goá kā lín kóng, siōng-tè oē tùi chiah ê chio̍h-thâu chhut kiáⁿ-sun hō͘ a-pek-la̍h-hán."
        ],
        [
          "taⁿ斧頭已經hē tī樹頭；見若樹無結好果子ê，就chhò伊，hiat落火。",
          "taⁿ pó͘-thâu í-keng hē tī chhiū-thâu; kìⁿ-nā chhiū bô kiat hó ké-chí ê, chiū chhò i, hiat-lo̍h hé."
        ],
        [
          "眾人問伊講，án-ni，阮tio̍h怎樣做？",
          "chèng lâng mn̄g i kóng, án-ni, goán tio̍h cháiⁿ-iūⁿ choè?"
        ],
        [
          "伊應講，有兩領衫ê tio̍h分hō͘無ê；有物thang食ê，也tio̍h án-ni。",
          "i ìn kóng, ū nn̄g niá saⁿ ê tio̍h pun hō͘ bô ê; ū mi̍h thang chia̍h ê, iā tio̍h án-ni."
        ],
        [
          "抽餉ê也來beh受洗禮，對伊講，先生ah，阮tio̍h怎樣做？",
          "thiu-hiòng ê iā lâi beh siū soé-lé, tùi i kóng, sian-siⁿ ah, goán tio̍h cháiⁿ-iūⁿ choè?"
        ],
        [
          "伊對in講，定tio̍h ê餉以外，莫得加the̍h。",
          "i tùi in kóng, tiāⁿ-tio̍h ê hiòng í-goā, bo̍h-tit ke the̍h."
        ],
        [
          "兵丁也問伊講，也阮tio̍h怎樣做？伊對in講，莫得勒索人，莫得歪人；tio̍h掠lín所得tio̍h ê糧做校額。",
          "peng-teng iā mn̄g i kóng, iā goán tio̍h cháiⁿ-iūⁿ choè? i tùi in kóng, bo̍h-tit le̍k-sek lâng, bo̍h-tit oaiⁿ lâng; tio̍h lia̍h lín só͘ tit-tio̍h ê niû choè kàu-gia̍h."
        ],
        [
          "百姓teh ǹg望ê時，眾人心內teh議論約翰kiám-chhái是基督，",
          "peh-sìⁿ teh ǹg-bāng ê sî, chèng lâng sim-lāi teh gī-lūn iok-hān kiám-chhái sī ki-tok,"
        ],
        [
          "約翰應眾人講，我用水kā lín行洗禮；獨獨有一個比我khah有權能ê beh來，就若tháu伊ê鞋帶我也boē堪得；伊beh用聖神kap火kā lín洗。",
          "iok-hān ìn chèng lâng kóng, goá ēng chúi kā lín kiâⁿ soé-lé; to̍k-to̍k ū chi̍t-ê pí goá khah ū koân-lêng ê beh lâi, chiū nā tháu i ê oê-toà goá iā boē kham-tit; i beh ēng sèng sîn kap hé kā lín soé."
        ],
        [
          "伊ê手the̍h簸箕，beh將伊hit場一盡簸，收麥入伊ê倉；但是麥hiūⁿ就用boē hoa ê火燒伊。",
          "i ê chhiú the̍h poà-ki, beh chiong i hit tiûⁿ it-chīn poà, siu be̍h ji̍p i ê chhng; nā-sī be̍h-hiūⁿ chiū ēng boē hoa ê hé sio i."
        ],
        [
          "約翰另外用choē-choē項苦勸來傳福音hō͘百姓。",
          "iok-hān lēng-goā ēng choē-choē hāng khó͘-khǹg lâi thoân hok-im hō͘ peh-sìⁿ."
        ],
        [
          "獨獨分封ê人君希律，因為伊ê兄弟ê bó͘ hi-lô-tí ê緣故，koh因為所行lóng總ê pháiⁿ tāi，hō͘約翰責備，",
          "to̍k-to̍k hun-hong ê jîn-kun hi-lu̍t, in-ūi i ê hiaⁿ-tī ê bó͘ hi-lô-tí ê iân-kò͘, koh in-ūi só͘ kiâⁿ lóng-chóng ê pháiⁿ tāi, hō͘ iok-hān chek-pī,"
        ],
        [
          "taⁿ koh加一項，就是將約翰關tī監裡。",
          "taⁿ koh ke chi̍t hāng, chiū-sī chiong iok-hān koaiⁿ tī kaⁿ-ni̍h."
        ],
        [
          "眾百姓已經受洗禮，耶穌也已經受洗禮，祈禱ê時，天開，",
          "chèng peh-sìⁿ í-keng siū soé-lé, iâ-so͘ iā í-keng siū soé-lé, kî-tó ê sî, thiⁿ khui,"
        ],
        [
          "聖神降臨tī伊ê頂面，形狀親像鴿á；koh tùi天有聲講，你是我疼ê kiáⁿ，我歡喜你。",
          "sèng sîn kàng-lîm tī i ê téng-bīn, hêng-chōng chhin-chhiūⁿ chíⁿ-á; koh tùi thiⁿ ū siaⁿ kóng, lí sī goá thiàⁿ ê kiáⁿ, goá hoaⁿ-hí lí."
        ],
        [
          "耶穌出頭ê時約略三十歲；伊(照人看) 是約瑟ê kiáⁿ，約瑟是hi-lí ê kiáⁿ，",
          "iâ-so͘ chhut-thâu ê sî iok-lio̍k saⁿ-cha̍p hè; i (chiàu lâng khoàⁿ) sī iok-sek ê kiáⁿ, iok-sek sī hi-lí ê kiáⁿ,"
        ],
        [
          "hi-lí是má-thap ê kiáⁿ，má-thap是利未ê kiáⁿ，利未是be̍k-ki ê kiáⁿ，be̍k-ki是ngá-ná ê kiáⁿ，ngá-ná是約瑟ê kiáⁿ，",
          "hi-lí sī má-thap ê kiáⁿ, má-thap sī lī-bī ê kiáⁿ, lī-bī sī be̍k-ki ê kiáⁿ, be̍k-ki sī ngá-ná ê kiáⁿ, ngá-ná sī iok-sek ê kiáⁿ,"
        ],
        [
          "約瑟是má-tāi-thê-a ê kiáⁿ，má-tāi-thê-a是a-mô͘-sū ê kiáⁿ，a-mô͘-sū是ná-ong ê kiáⁿ，ná-ong是í-sū-lí ê kiáⁿ，í-sū-lí是ná-kai ê kiáⁿ，",
          "iok-sek sī má-tāi-thê-a ê kiáⁿ, má-tāi-thê-a sī a-mô͘-sū ê kiáⁿ, a-mô͘-sū sī ná-ong ê kiáⁿ, ná-ong sī í-sū-lí ê kiáⁿ, í-sū-lí sī ná-kai ê kiáⁿ,"
        ],
        [
          "ná-kai是má-ap ê kiáⁿ，má-ap是má-tāi-thê-a ê kiáⁿ，má-tāi-thê-a是se-bí ê kiáⁿ，se-bí是約瑟ê kiáⁿ，約瑟是猶大ê kiáⁿ，猶大是iok-a-ná ê kiáⁿ，",
          "ná-kai sī má-ap ê kiáⁿ, má-ap sī má-tāi-thê-a ê kiáⁿ, má-tāi-thê-a sī se-bí ê kiáⁿ, se-bí sī iok-sek ê kiáⁿ, iok-sek sī iû-tāi ê kiáⁿ, iû-tāi sī iok-a-ná ê kiáⁿ,"
        ],
        [
          "iok-a-ná是lī-sat ê kiáⁿ，lī-sat是só͘-lô-pa-pek ê kiáⁿ，só͘-lô-pa-pek是sat-lia̍p-thiat ê kiáⁿ，sat-lia̍p-thiat是nî-lī ê kiáⁿ，",
          "iok-a-ná sī lī-sat ê kiáⁿ, lī-sat sī só͘-lô-pa-pek ê kiáⁿ, só͘-lô-pa-pek sī sat-lia̍p-thiat ê kiáⁿ, sat-lia̍p-thiat sī nî-lī ê kiáⁿ,"
        ],
        [
          "nî-lī是be̍k-ki ê kiáⁿ，be̍k-ki是a-tí ê kiáⁿ，a-tí是ko-song ê kiáⁿ，ko-song是í-mô͘-tông ê kiáⁿ，í-mô͘-tông是jíⁿ ê kiáⁿ，jíⁿ是iok-sè ê kiáⁿ，",
          "nî-lī sī be̍k-ki ê kiáⁿ, be̍k-ki sī a-tí ê kiáⁿ, a-tí sī ko-song ê kiáⁿ, ko-song sī í-mô͘-tông ê kiáⁿ, í-mô͘-tông sī jíⁿ ê kiáⁿ, jíⁿ sī iok-sè ê kiáⁿ,"
        ],
        [
          "iok-sè是í-lia̍t-sat ê kiáⁿ，í-lia̍t-sat是iok-lēng ê kiáⁿ，iok-lēng是má-thap ê kiáⁿ，má-thap是利未ê kiáⁿ，",
          "iok-sè sī í-lia̍t-sat ê kiáⁿ, í-lia̍t-sat sī iok-lēng ê kiáⁿ, iok-lēng sī má-thap ê kiáⁿ, má-thap sī lī-bī ê kiáⁿ,"
        ],
        [
          "利未是西門ê kiáⁿ，西門是猶大ê kiáⁿ。猶大是約瑟ê kiáⁿ，約瑟是iok-lâm ê kiáⁿ，iok-lâm是í-lī-a-kim ê kiáⁿ，",
          "lī-bī sī se-biān ê kiáⁿ, se-biān sī iû-tāi ê kiáⁿ. iû-tāi sī iok-sek ê kiáⁿ, iok-sek sī iok-lâm ê kiáⁿ, iok-lâm sī í-lī-a-kim ê kiáⁿ,"
        ],
        [
          "í-lī-a-kim是bí-lī-a ê kiáⁿ，bí-lī-a是mái-lâm ê kiáⁿ，mái-lâm是má-ta̍t-thaⁿ ê kiáⁿ，má-ta̍t-thaⁿ是ná-taⁿ ê kiáⁿ，ná-tan是大衛ê kiáⁿ，",
          "í-lī-a-kim sī bí-lī-a ê kiáⁿ, bí-lī-a sī mái-lâm ê kiáⁿ, mái-lâm sī má-ta̍t-thaⁿ ê kiáⁿ, má-ta̍t-thaⁿ sī ná-tan ê kiáⁿ, ná-tan sī tāi-pi̍t ê kiáⁿ,"
        ],
        [
          "大衛是iâ-se ê kiáⁿ，iâ-se是o-pek ê kiáⁿ，o-pek是pho-sū ê kiáⁿ，pho-sū是sat-bûn ê kiáⁿ，sat-bûn是ná-sūn ê kiáⁿ，",
          "tāi-pi̍t sī iâ-se ê kiáⁿ, iâ-se sī o-pek ê kiáⁿ, o-pek sī pho-sū ê kiáⁿ, pho-sū sī sat-bûn ê kiáⁿ, sat-bûn sī ná-sūn ê kiáⁿ,"
        ],
        [
          "ná-sūn是a-bí-ná-ta̍t ê kiáⁿ，a-bí-ná-ta̍t是a-lân ê kiáⁿ，a-lân是í-sū-lûn ê kiáⁿ，í-sū-lûn是hoat-le̍k-sū ê kiáⁿ，hoat-le̍k-sū是猶大ê kiáⁿ，",
          "ná-sūn sī a-bí-ná-ta̍t ê kiáⁿ, a-bí-ná-ta̍t sī a-lân ê kiáⁿ, a-lân sī í-sū-lûn ê kiáⁿ, í-sū-lûn sī hoat-le̍k-sū ê kiáⁿ, hoat-le̍k-sū sī iû-tāi ê kiáⁿ,"
        ],
        [
          "猶大是雅各ê kiáⁿ，雅各是以撒ê kiáⁿ，以撒是亞伯拉罕ê kiáⁿ，亞伯拉罕是thaⁿ-la̍h ê kiáⁿ，thaⁿ-la̍h是ná-ho̍k ê kiáⁿ，",
          "iû-tāi sī ngá-kok ê kiáⁿ, ngá-kok sī í-sat ê kiáⁿ, í-sat sī a-pek-la̍h-hán ê kiáⁿ, a-pek-la̍h-hán sī thaⁿ-la̍h ê kiáⁿ, thaⁿ-la̍h sī ná-ho̍k ê kiáⁿ,"
        ],
        [
          "ná-ho̍k是sat-lo̍k ê kiáⁿ，sat-lo̍k是lia̍p-kó͘ ê kiáⁿ，lia̍p-kó͘是hoat-le̍k ê kiáⁿ，hoat-le̍k是hi-pek ê kiáⁿ，hi-pek是sat-lia̍p ê kiáⁿ，",
          "ná-ho̍k sī sat-lo̍k ê kiáⁿ, sat-lo̍k sī lia̍p-kó͘ ê kiáⁿ, lia̍p-kó͘ sī hoat-le̍k ê kiáⁿ, hoat-le̍k sī hi-pek ê kiáⁿ, hi-pek sī sat-lia̍p ê kiáⁿ,"
        ],
        [
          "sat-lia̍p是kai-lâm ê kiáⁿ，kai-lâm是a-hoat-sat ê kiáⁿ，a-hoat-sat是siám ê kiáⁿ，siám是挪亞ê kiáⁿ，挪亞是la̍h-be̍k ê kiáⁿ，",
          "sat-lia̍p sī kai-lâm ê kiáⁿ, kai-lâm sī a-hoat-sat ê kiáⁿ, a-hoat-sat sī siám ê kiáⁿ, siám sī ná-a ê kiáⁿ, ná-a sī la̍h-be̍k ê kiáⁿ,"
        ],
        [
          "la̍h-be̍k是má-thó͘-sat-la̍h ê kiáⁿ，má-thó͘-sat-la̍h是í-lo̍k ê kiáⁿ，í-lo̍k是ngá-lia̍t ê kiáⁿ，ngá-lia̍t是má-le̍k-lia̍t ê kiáⁿ，má-le̍k-lia̍t是kai-lâm ê kiáⁿ，kai-lâm是í-ná-sū ê kiáⁿ，",
          "la̍h-be̍k sī má-thó͘-sat-la̍h ê kiáⁿ, má-thó͘-sat-la̍h sī í-lo̍k ê kiáⁿ, í-lo̍k sī ngá-lia̍t ê kiáⁿ, ngá-lia̍t sī má-le̍k-lia̍t ê kiáⁿ, má-le̍k-lia̍t sī kai-lâm ê kiáⁿ, kai-lâm sī í-ná-sū ê kiáⁿ,"
        ],
        [
          "í-ná-sū是siat ê kiáⁿ，siat是亞當ê kiáⁿ，亞當是上帝ê kiáⁿ。",
          "í-ná-sū sī siat ê kiáⁿ, siat sī a-tong ê kiáⁿ, a-tong sī siōng-tè ê kiáⁿ."
        ]
      ],
      "篇名": "路加福音第三章"
    }
  ]
}
