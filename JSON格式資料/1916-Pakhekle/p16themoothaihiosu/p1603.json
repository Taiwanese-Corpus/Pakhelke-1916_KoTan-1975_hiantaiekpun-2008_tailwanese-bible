{
  "出版年": "0",
  "文類": "巴克禮譯本",
  "資料": [
    {
      "段": [
        [
          "但是你tio̍h知，tī chiah-ê路尾ê日有危險ê時beh到。",
          "Nā-sī lí tio̍h chai,tī chiah ê lō͘-bé ê ji̍t ū gûi-hiám ê sî beh kàu."
        ],
        [
          "因為人beh顧家己、貪財、誇口、驕傲、謗瀆、悖逆父母、忘恩、無聖潔；",
          "In-ūi lâng beh kò͘ ka-kī, tham-châi, khoa-kháu, kiau-ngō͘, pòng-to̍k, poē-ge̍k pē-bú, bōng-un, bô sèng-kiat;"
        ],
        [
          "不情、背約、譭謗、無家己約束、殘忍、怨恨好、",
          "put-chêng, poē-iok, húi-pòng, bô ka-kī iok-sok, chân-jím, oàn-hūn hó,"
        ],
        [
          "奸詭、執癖、phòng-hong，ài快樂khah過頭tī疼上帝；",
          "kan-kúi, chip-phiah, phòng-hong, ài khoài-lo̍k khah kè-thâu tī thiàⁿ Siōng-tè;"
        ],
        [
          "有敬虔ê外貌，但是已經棄sak敬虔ê權能；親像chit號人，你tio̍h離開in。",
          "ū kèng-khiân ê goā-māu, nā-sī í-keng khì-sak kèng-khiân ê koân-lêng; chhin-chhiūⁿ chit hō lâng,lí tio̍h lī-khui in."
        ],
        [
          "因為in中間有人暗靜入人ê家，迷惑戇戇ê婦女，就是hō͘重ê罪所teh，hō͘ choē-choē情慾所引誘ê；",
          "In-ūi in tiong-kan ū lâng àm-chīⁿ ji̍p lâng ê ke, bê-he̍k gōng-gōng ê hū-lú, chiū-sī hō͘ tāng ê choē só͘ teh, hō͘ choē-choē chêng-io̍k só͘ ín-iú ê;"
        ],
        [
          "chiah-ê婦女常常teh學習，也到尾boē會明白真理。",
          "chiah ê hū-lú siông-siông teh ha̍k-si̍p, iā kàu bé boē-oē bêng-pe̍k chin-lí."
        ],
        [
          "早Ngá-nî，Iông-pì對敵摩西，chit號人也親像án-ni對敵真理，in ê心志已經敗壞，論到道理in是不重用ê。",
          "Chá Ngá-nî,Iông-pì tùi-te̍k Mô͘-se, chit hō lâng iā chhin-chhiūⁿ án-ni tùi-te̍k chin-lí, in ê sim-chì í-keng pāi-hoāi, lūn-kàu tō-lí in sī put-tiòng-iōng ê."
        ],
        [
          "但是in boē會koh進步，因為in ê愚戇beh露現tī眾人ê面前親像hit兩人一樣。",
          "Nā-sī in boē-oē koh chìn-pō͘, in-ūi in ê gû-gōng beh lō͘-hiān tī chèng lâng ê bīn-chêng chhin-chhiūⁿ hit nn̄g lâng chi̍t iūⁿ."
        ],
        [
          "獨獨你有順thàn我ê教示，品行、志向、信靠、寬容、仁愛、吞忍，kap chiah-ê khún-tio̍k，以及苦難；",
          "To̍k-to̍k lí ū sūn-thàn goá ê kà-sī, phín-hēng, chì-hiòng, sìn-khò, khoan-iông, jîn-ài, thun-lún, kap chiah ê khún-tio̍k, í-ki̍p khó͘-lān;"
        ],
        [
          "也知我tī安提阿、Í-ko-liām、Lō͘-sū-tek所tú-tio̍h甚麼事，kap受甚麼khún-tio̍k；總是主lóng救我脫離。",
          "iā chai goá tī An-thê-o, Í-ko-liām, Lō͘-sū-tek só͘ tú-tio̍h sím-mi̍h sū, kap siū sím-mi̍h khún-tio̍k; chóng-sī Chú lóng kiù goá thoat-lī."
        ],
        [
          "Koh見若ài得tiàm-tī基督耶穌敬虔來過日ê beh受khún-tio̍k。",
          "Koh kìⁿ-nā ài tit tiàm-tī Ki-tok Iâ-so͘ kèng-khiân lâi kè-ji̍t ê beh siū khún-tio̍k."
        ],
        [
          "獨獨pháiⁿ人kap phah騙人ê beh ná久ná pháiⁿ，迷惑人，家己也受迷惑。",
          "To̍k-to̍k pháiⁿ lâng kap phah-phiàn lâng ê beh ná kú ná pháiⁿ, bê-he̍k lâng, ka-kī iā siū bê-he̍k."
        ],
        [
          "但是你tio̍h長長toà tī所學習，所深信hiah-ê事，因為知是tùi甚麼人學ê；",
          "Nā-sī lí tio̍h tn̂g-tn̂g toà tī só͘ ha̍k-si̍p,só͘ chhim sìn hiah ê sū, in-ūi chai sī tùi sím-mi̍h lâng o̍h ê;"
        ],
        [
          "也知你tùi細漢已經bat hiah-ê聖冊，就是會hō͘你有智慧，tùi信基督耶穌來得tio̍h救ê。",
          "iā chai lí tùi soè-hàn í-keng bat hiah ê sèng-chheh, chiū-sī oē hō͘ lí ū tì-hūi, tùi sìn Ki-tok Iâ-so͘ lâi tit-tio̍h kiù ê."
        ],
        [
          "見若hō͘上帝默示ê經也有利益tī教示，tī督責，hō͘人歸正，引chhoā人學義理，",
          "Kìⁿ-nā hō͘ Siōng-tè be̍k-sī ê keng iā ū lī-ek tī kà-sī, tī tok-chek, hō͘ lâng kui-chèng, ín-chhoā lâng o̍h gī-lí,"
        ],
        [
          "hō͘服事上帝ê人練達，便便來行lóng總ê好事。",
          "hō͘ ho̍k-sāi Siōng-tè ê lâng liān-ta̍t, piān-piān lâi kiâⁿ lóng-chóng ê hó sū."
        ]
      ],
      "篇名": "提摩太後書第三章"
    }
  ]
}
